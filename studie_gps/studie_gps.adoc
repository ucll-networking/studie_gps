# Computernetwerken Studie-GPS
:toc-title: Inhoud
:toc:
:toclevels: 3
:figure-caption: Figuur
:sectnums:
:imagesdir: images/

## Inleiding

### Doel
Deze studie-GPS heeft als doel:

- Een alternatieve volgorde aanbieden om de leerstof te     
  studeren/herhalen (andere volgorde dan Jeremy's IT Labs, andere     volgorde dan Cisco NetAcad CCNA)
- Checklists om je te helpen nagaan of je klaar bent met een onderdeel
- Toelichten hoe gedetailleerd je een onderwerp moet kennen
- Extra aandacht geven aan foutopsporing
- Je aanmoedigen om soms bewust iets verkeerd te configureren en dan    
  na te gaan of het effectief misloopt waar jij het verwacht

### Indeling
Deze studie-GPS is ingedeeld in twee delen:

- Eerst leer je voldoende om de werking van een typisch thuisnetwerk    
  te begrijpen
- Daarna leer je netwerktechnologie die je meestal niet in een     
  thuisnetwerk tegenkomt, maar wel in het netwerk van een school of een bedrijf

In deze cursus behandelen we geen draadloze netwerken. Hoewel draadloze netwerken overal voorkomen, blijft alles wat we leren relevant, ook voor netwerken met draadloze eindapparatuur.

### Methode
Deze studie-GPS geeft vooral een volgorde, en helpt jezelf te evalueren.
Je moet wel zelf actief op zoek gaan in het cursusmateriaal om elk
onderwerp goed te beheersen. Aan het einde van elke stap staat een
lijstje van verwachte kennis en vaardigheden die je zou moeten bereiken
in die stap.

### Oproep voor feedback
Deze studie-GPS is recent en nog in opbouw. Feedback over het nut ervan
is zeer welkom. Vind je deze alternatieve volgorde nuttig, of geef je
toch de voorkeur aan NetAcad of Jeremy's IT Labs? Wat vind je er goed
aan? Wat vind je niet goed? Staan er fouten in? Ontbreekt er een stuk?
Feedback is welkom bij je coach voor Computer Networks.

### Tip
Bewaar al je Packet Tracer oefeningen, vooral de oefeningen waar je zelf
van een leeg blad begint te tekenen.


## Deel 1: Je netwerk thuis begrijpen

### Voorbereiding (Packet Tracer/Wireshark)

. zorg dat je toegang hebt tot Cisco NetAcad (zie Toledo)
. installeer Cisco Packet Tracer op je computer (zie Toledo)
. installeer Wireshark op je computer (zie Toledo)

Zorg nu dat je in Packet Tracer een paar basisvaardigheden opdoet, als
eerste kennismaking. Wat hierbij kan helpen:

- Jeremy's "Packet Tracer Introduction | Day 1 Lab"
  (https://www.youtube.com/watch?v=a1Im6GYaSno[https://www.youtube.com/watch?v=a1Im6GYaSno, window=_blank])
- NetAcad CCNA-1 submodule 2.3.7 Packet Tracer - Navigate the IOS
- experimenteer zelf wat, teken eens een netwerk vertrekkende van een
  leeg blad in Packet Tracer, kijk wat rond in Packet Tracer

Zorg daarna dat je in Wireshark een "capture" kan doen van het
netwerkverkeer op je computer:

- open wireshark, en selecteer de interface waarmee je op het internet
    geconnecteerd bent
- laat een aantal pakketten binnenkomen in Wireshark, en stop dan
    (rode stopknop)
- je klikt op een paar pakketten, en je kijkt alvast eens naar de
    informatie die je erin vindt; zie je ergens TCP (Transmission Control
    Protocol) staan? zie je andere protocolnamen?

Als laatste zoek je uit hoe je het IPv4-adres van je computer kan
terugvinden via CLI, en je probeert dit uit. Hieronder alvast de
commando's die je waarschijnlijk nodig hebt:

- Windows: $ ipconfig
- Mac Terminal: $ ifconfig
- Linux terminal: $ ip address

Je bent klaar met deze stap wanneer je het volgende kent of kan:

. in Packet Tracer:
    - in een lege Packet Tracer een aantal switches, routers en PC's
        tekenen en verbinden (met automatische connectie-kabel), en ook
        terug verwijderen ; ook al begrijp je nog niet wat deze
        apparaten doen, je zou wel een gegeven topologie kunnen nabouwen
        in Packet Tracer (doe dit eventueel eens; neem een
        voorbeeldexamen en bouw het na)
    - "options/preferences" gebruiken om de labels van interfaces of
        apparaatnamen aan- en uit te zetten
    - bestanden (.pkt) opslaan en opnieuw openen
    - labobestanden van Jeremy's IT Lab en Cisco NetAcad openen
    - de CLI (command line interface) van een switch en router openen
        om toegang te krijgen tot IOS

. in Cisco IOS:

    - ken je een aantal verschillende modes, en herken je hun
        verschillende prompts (o.a. privileged exec mode, global config
        mode)
    - je begrijpt dat verschillende modes toegang geven tot
        verschillende commando's
    - je kent de CLI hulpmiddelen ? en TAB om mogelijke commando's te
        zien of aan te vullen
    - je kent de commando's "enable", "configure terminal", en
        "exit" om tussen de modes te navigeren in IOS
    - je weet dat je commando's kunt afkorten als de afkorting
        eenduidig is (bijvoorbeeld \# conf t), en je kan zo typwerk besparen

. in wireshark:

    - je kan een dump maken van het netwerkverkeer op je
        computer/laptop
    - zie je de verschillende pakketjes (lijn per lijn), met een
        timestamp, en kan je de details van elk pakketje bekijken
    - je weet dat de informatie in de pakketjes digitaal wordt
        voorgesteld, dus ook de nuttige inhoud (video, document, \...)
        is digitaal
    - je kent de term "packet switched network", en hebt deze
        "packets" in wireshark gezien

. op je computer:
    - je weet dat er meestal meerdere netwerkinterfaces op je computer
        zijn
    - je begrijpt dat elke netwerkinterface zijn eigen IP-adres heeft
        (of meerdere per interface)
    - zonder de details te begrijpen, weet je dat IPv6 een recentere
        variant is van het IP protocol dan IPv4, en dat momenteel heel
        veel netwerken beide versies tegelijk ondersteunen
    - je weet welke netwerk interface op jouw computer diegene is
        waarlangs je met het Internet communiceert
    - je weet via welk IPv4-adres je met het internet communiceert
    - je vindt ook het IPv6-adres terug van deze netwerkinterface (als
        je dat hebt)


### Eén IPv4-netwerk

Je bent klaar met deze stap wanneer je het volgende kent of kan:

Packet Tracer bouwen/configureren:

- je kan in Packet Tracer een netwerk bouwen met switches, ethernet
    kabels, en "end devices" (PC / laptop / server) ; bijvoorbeeld zoals
    in de schermafbeelding hieronder, maar je kan dit voor eender welke
    combinatie van switches en eindapparaten
- je kan in zo'n netwerk het IPv4-adres configureren van alle end
    devices (bijvoorbeeld adressen 192.168.10.1, 192.168.10.2, \... met masker
    255.255.255.0)
- je herkent de prefixen Eth/Fa/Gi voor benamingen van interfaces in
    Cisco apparatuur, en kent hun maximale bitrates
- je weet dat er straight-through en crossover kabels bestaan, ook in
    Packet Tracer simulatie; je weet dat dit in moderne apparatuur
    automatisch wordt gedetecteerd en geen belangrijke rol meer speelt
    in de praktijk
- je weet misschien nog niet hoe een switch juist werkt, maar je merkt
    al dat je een switch niet hoeft te configureren om hem in je netwerk
    te laten werken
- je kan in een switch CLI de interface status bekijken (connected of
    niet); hangt er een kabel aan een interface of niet?
- je kan in een switch CLI een interface in shutdown zetten, en terug
    aanzetten
- je kan in een switch CLI met een interface range ineens meerdere
    interfaces in shutdown zetten

Packet Tracer ping:

- je kan vanop elk type eindapparaat (laptop, computer, server) een
    ping verzenden via de computer CLI (hint: Desktop / Command prompt)
- je kan aantonen of end devices elkaar al dan niet kunnen **pingen**
    ; dus je herkent een geslaagde ping versus een gefaalde ping
- je hebt al eens bewust een switch interface in shutdown gezet, en
    dan gezien dat het apparaat achter die interface niet meer
    bereikbaar is
- je hebt al eens bewust een ping laten falen door een eindapparaat
    met een compleet ander IPv4-adres te configureren (bijvoorbeeld 10.10.10.10
    met mask 255.255.0.0 terwijl alle andere apparaten 192.168.10.x als
    IP-adres hebben)
- je begrijpt dat een IPv4-adres uniek moet zijn binnen het netwerk,
    dus als er twee eindapparaten hetzelfde IPv4-adres hebben, dan gaat
    het ergens mis (probeer dit gerust eens; wat gebeurt er? misschien
    begrijpt je verder in de cursus pas wat er exact misloopt\...)

Kennis:

- je (her)kent een UTP Ethernet kabel (copper in Packet Tracer)
- je weet dat Ethernet gestandaardiseerd is (en dus kabels en
    apparaten van verschillende merken moeten samenwerken), je kent de
    typische bitrates voor Ethernet
- je begrijpt de begrippen half duplex/full duplex
- je weet dat ethernet autonegotiatie bestaat voor speed/duplex
- je weet dat er ook glasvezelkabels bestaan, eveneens binnen de
    Ethernet standaard(en)
- je weet dat vanaf een bepaalde lengte van een kabel, de verbinding
    niet goed meer werkt, dus dat het juiste type kabel gekozen moet
    worden afhankelijk van de toepassing
- je weet dat computernetwerken werken met data pakketjes: per keer
    wordt een bepaalde hoeveelheid informatie doorgestuurd, in kleine
    pakketjes
- je weet in grote lijnen hoe een IPv4-adres eruit ziet, en dat daar
    voor een end device ook een netwerkmasker (Engels "subnet mask") bij
    hoort

Eigen computer:

- je kan met je eigen computer pingen naar een apparaat op het
    internet aan de hand van het IP-adres (bijvoorbeeld ping 8.8.8.8)
- je kan met je eigen computer pingen naar een server op basis van de
    naam in plaats van het IP-adres (bijvoorbeeld ping www.ucll.be) ; zie je dat deze naam wordt
    omgezet in een IP-adres? is het een IPv4-adres of ziet het er
    helemaal anders uit, en is het misschien eerder een IPv6-adres?

Wat je niet moet kennen/kunnen voor deze stap:

- het manueel instellen van speed/duplex op ethernet interfaces van
    netwerkapparaten (gewoon weten dat het kan/bestaat, maar automatisch
    gebeurt in moderne apparaten)

Hier nog een voorbeeld van een computernetwerk dat je in deze stap kan bouwen: 

.Voorbeeldnetwerk om in deze stap te bouwen 
image::studie_gps_fig_switched_network.png[]

### IPv4-adressen

Je bent klaar met deze stap wanneer je het volgende kent of kan:

Talstelsels:

- je kent binaire/decimale/hexadecimale voorstellingen van getallen,
    en kan omzettingen doen ; dat mag met een rekenmachine, maar je hebt
    ook het inzicht om dat desnoods met de hand te kunnen
- je kan een logisch EN ("and") berekenen op binaire getallen, een ook
    op decimale en hexadecimale getallen; dat mag met een rekenmachine,
    maar je hebt ook het inzicht om dat desnoods met de hand te kunnen

IPv4-adressen, basis

- je kent/herkent een geldig IPv4-adres in de "dotted decimal"
    notatie, je weet dat het 32 bits lang is, dat er dus 8 bits zijn per
    decimaal getal
- je weet dat een IPv4-adres een netwerkdeel en een hostdeel heeft
- je kent volgende twee manieren om het netwerkdeel van een IPv4-adres
    aan te geven: netwerkmasker notatie (bijvoorbeeld 255.0.0.0), en de "slash"
    notatie (bijvoorbeeld /8)
- je kan een netwerkmasker converteren in een slash notatie en
    omgekeerd
- je begrijpt dat er twee speciale adressen zijn, niet geschikt voor
    het adres van een host: IPv4 **broadcastadres** en IPv4
    **netwerkadres**, en je kan beide adressen afleiden uit een gegeven
    hostadres; je kent goed het onderscheid tussen een **hostadres** en
    een netwerkadres
- je kent de betekenis van een "broadcast"
- je kan nagaan of twee IPv4-adressen (met gegeven netwerkmasker) in
    hetzelfde netwerk zitten of niet
- je kan voor een gegeven IPv4-netwerk uitrekenen hoeveel geldige hostadressen 
  erin zitten (en je kan ze desnoods allemaal oplijsten)
- je kan zelf meerdere IPv4-netwerken bedenken die geen overlap hebben

IPv4-adressen, types

- je kent/herkent het verschil tussen publieke en "private" IPv4-adressen, je herkent 192.168.x.y als private, en ook 10.x.y.z ; je
    weet dat er nog andere private ranges of speciale adressen bestaan,
    en kan ze opzoeken
- je weet dat op het Internet private adressen niet gebruikt worden
    (alleen publieke adressen), en dat private adressen ook niet
    gerouteerd worden op het Internet
- je weet dat in bedrijven of thuisnetwerken meestal private
    IPv4-adressen gebruikt worden (ook al begrijp je misschien nog niet
    hoe apparaten met een private adres, zoals jouw eigen PC, kunnen
    communiceren met apparaten op het Internet; dat komt nog)
- je weet dat er behalve IPv4 unicast en broadcast, ook nog multicast
    bestaat, en snapt in grote lijnen waarvoor dit dient

Packet Tracer:

- je kan in Packet Tracer aantonen dat een PC met IPv4 192.168.10.1/24
    en een PC met IPv4 192.168.11.1/24 niet met elkaar kunnen
    communiceren als er alleen switches en kabels gebruikt worden; en je
    snapt dat dit is omdat ze niet in hetzelfde IPv4-netwerk zitten

Eigen computer:

- je kan het IPv4-adres van je eigen laptop vinden
- je kan het IPv4-adres van een http(s) server op het internet vinden



### Twee IPv4-netwerken / één router

Vorige stap: we lieten eindapparaten met elkaar communiceren via IPv4,
maar dat werkte alleen als deze apparaten in hetzelfde IPv4-netwerk
zaten. In deze stap zien we hoe apparaten in verschillende IPv4
netwerken met elkaar kunnen communiceren door een router toe te voegen.

Je bent klaar met deze stap wanneer je het volgende kent of kan:

Packet Tracer:

- je kan twee netwerken zoals gezien/geoefend in de vorige stap aan
    elkaar koppelen met 1 router
- je kan een IPv4 (host)adres toekennen aan een router interface
- je ondervindt dat router interfaces zonder configuratie in shutdown
    staan, en je ze dus expliciet moet aanzetten (in tegenstelling tot
    switch interfaces)
- je begrijpt dat de **default gateway** instelling in een
    eindapparaat nodig is vooraleer die buiten zijn eigen netwerk
    (m.a.w. voorbij de router) kan communiceren
- je kan nu twee willekeurige netwerken met 1 router ertussen
    configureren zodanig dat alle apparaten elkaar kunnen pingen (router
    configureren en eindapparaten configureren)
- je begrijpt dat je de router interface een willekeurig IPv4-adres in
    je netwerk kan geven, zolang die maar overeenkomt met de default
    gateway instellingen
- je begrijpt dat routers net als eindapparaten gebruik maken van
    hostadressen (dus geen netwerkadres of zo)
- je kan de IP configuratie van de interfaces van een Cisco router
    opvragen via de CLI
- je kan Packet Tracer configuraties met 1 router en meerdere IPv4
    netwerken troubleshooten
- je kan via IOS CLI de **routing tabel** van een Cisco router laten
    zien
- je hebt eens geprobeerd om twee interfaces van een router een IP
    adres te geven binnen hetzelfde netwerk, en je ziet dat Cisco IOS
    dit niet aanvaardt
- je kan foutopsporing doen in configuraties met 1 router (PC
    configuratie, router interface configuratie)

Kennis:

- je weet dat een router verschillende netwerken verbindt met elkaar
- je weet dat een router interface -- net als een PC of een server --
    een IP-adres heeft
- je weet dat de netwerken van de eigen interfaces automatisch in de
    routing tabel worden toegevoegd, je hoeft deze routes niet zelf in
    de routing tabel toe te voegen
- je begrijpt dat wij zelf moeten zorgen dat alle router interfaces en
    eindapparaten achter deze router interface een IPv4-adres hebben dat
    binnen hetzelfde netwerk ligt, en de router zelf de scheiding is
    tussen verschillende netwerken

Wat we nog niet kunnen nu:

- je probeert ook eens drie netwerken aan elkaar te koppelen met 2
    routers, zoals in onderstaande figuur; de PC's aan de uiteinden
    kunnen niet zomaar met elkaar communiceren; weet je waarom niet?
    misschien vind je het antwoord als je goed kijkt naar de routing
    tabellen; we gaan dit leren in de volgende stap
- misschien vroeg je je af: hoe kan een PC een pakket sturen naar een
    default gateway, met name een router in het eigen netwerk, terwijl
    de bestemming (destination IP) in de ping toch dat van de finale
    bestemming is? Dit gaan we later zien.

.Drie netwerken, twee routers: werkt (nog) niet na deze stap
image::studie_gps_fig_twee_routers.png[]



### Drie (of meer) IPv4-netwerken / statische routering

Je bent klaar met deze stap wanneer je het volgende kent of kan:

Packet Tracer:

- je kan statische routes toevoegen aan een routing tabel van een
    router
- hiermee kan je dus voorgaande figuur met drie netwerken en twee
    routers configureren zodanig dat alle hosts elkaar kunnen pingen
- je kan statische routering troubleshooten
- je kan nu willekeurig grote computernetwerken bouwen met vele
    routers en switches, en zorgen dat iedereen met iedereen kan
    communiceren door statische routes toe te voegen
- je kan een IPv4 default route toevoegen aan een Cisco router
- je weet dat Cisco switches en routers soms **uitbreidingsslots**
    hebben, en je kan in Packet Tracer extra interfaces toevoegen aan
    een switch of router; op die manier kan je extra Ethernet interfaces
    toevoegen, voor zowel copper of fiber, zowel SFP als andere
- je kan in Packet Tracer Cisco netwerkapparaten verbinden met andere
    types kabel dan Ethernet koper, zoals **seriële kabels** en
    **glasvezelkabels**
- je kan nu ook een configuratie bouwen in Packet Tracer met 1 router
    en 3 of 4 netwerken aan die ene router (gebruik bijvoorbeeld router PT-empty
    in Packet Tracer, en de uitbreidingsslots)
- je kan het IPv4-adres van router interfaces pingen vanaf
    eindapparaten, en je begrijpt dat je op deze manier ook kan nagaan
    tot waar in het netwerk de routering werkt of vanaf waar routering
    niet meer werkt
- je kan ook een ping versturen vanaf een router CLI naar eender welk
    ander IP-adres
- je kan floating static routes configureren en kan ze activeren/deactiveren door iets in het netwerk te veranderen 


Kennis:

- je begrijpt hoe een router functioneert aan de hand van destination
    IP en de actieve routing tabel; dat wil zeggen dat je zelf kan
    voorspellen wat een router met een pakketjes zal doen als je routing
    tabel en destination IP gegeven hebt
- je kent het concept "**default route**", je snapt waarvoor dit
    gebruikt wordt
- je kan vlot in een groot computernetwerk tellen hoeveel IP-netwerken
    er zijn
- je weet dat ook een rechtstreekse link tussen twee routers een apart
    IP-netwerk is, en je begrijpt ondertussen waarom dit vaak een /30
    netwerk is
- je weet dat er nog andere types netwerkinterfaces en -kabels bestaan
    dan de veelgebruikte Ethernet UTP koperparen met RJ45 stekker, zoals
    een STP kabel, een seriële verbinding, een glasvezelkabel (fiber)
- je weet dat er soorten glasvezelverbindingen zijn, o.a. single mode
    en multimode
- je weet dat er SFP (small form-factor pluggable) modules bestaan om
    extra interfaces toe te voegen
- je begrijpt floating static routes

### OSI model intro (L1-L3)

Vorige stappen: we hebben computernetwerken gebouwd met meerdere
switches en routers, en we kunnen dankzij statische routering al grote
bedrijfsnetwerken bouwen die met IPv4 kunnen communiceren. In deze en
volgende stappen gaan we dieper in hoe dit onderliggend werkt.

Je bent klaar met deze stap wanneer je het volgende kent of kan:

- je weet dat de IPv4 pakketjes (bijvoorbeeld de ping pakketjes die je
    tot nu toe stuurde over het netwerk) verpakt worden in een "datalink
    frame" (ook encapsulatie genoemd, en het terug uitpakken aan de
    ontvanger decapsulatie)
- je weet dat dit verpakken/uitpakken van pakketten eigen is aan een
    gelaagd netwerkmodel; je snapt dat een voordeel van zo'n model is
    dat elke laag zijn eigen verantwoordelijkheid heeft die relatief
    losstaat van de verantwoordelijkheden van de andere lagen
- je weet dat de netwerklaag in dit model laag 3 (L3) wordt genoemd,
    en de laag eronder (datalink laag) laag 2 (L2) wordt genoemd
- je weet dat L2 in ethernet ook adressen heeft, en dat deze MAC
    adressen worden genoemd
- je weet dat de onderste laag (laag 1) de fysieke laag is, en dat we
    al verschillende protocollen zijn tegengekomen voor die L1: Ethernet
    met (elektrische) koperpaar-kabels, Ethernet met (licht-gebaseerde)
    glasvezelkabels, (elektrische) seriële verbindingen (de rode links
    in Packet Tracer).
- je weet dat de Ethernet standaard eigenlijk zowel L1 als L2
    beschrijft, en dat Ethernet L2 hetzelfde is voor koperkabels als
    voor glasvezelkabels
- je begrijpt dat MAC-adressen nodig zijn omdat ethernet een broadcast
    standaard is; broadcast wil eigenlijk zeggen dat er ook 3 of meer
    apparaten (3, 4, \...) op eenzelfde kabel kunnen aangesloten worden
    (beschouw een switch hier gerust als een kabel-knooppunt dat gewoon
    kabels doorverbindt, later nog meer over de werking van switches);
    dus de MAC-adressen laten toe om data voor een bepaalde bestemming
    te addresseren terwijl er vele bestemmingen het elektrische signaal
    met het data frame ontvangen
- je weet dat L2 in de seriële verbindingen geen adressen heeft, en
    dat dit ook niet nodig is omdat zo'n verbinding maar tussen twee
    apparaten is (er bestaan dan ook geen switches voor seriële
    verbindingen)
- je kan het MAC-adres van een PC terugvinden in Packet Tracer, maar
    ook dat van je eigen (echte) PC
- je kan het MAC-adres van een router interface terugvinden in Cisco
    IOS via de command line
- je weet dat er op de datalinklaag behalve unicast adressen ook een
    broadcast adres is, en er ook multicast adressen bestaan
- je weet dat er nog hogere protocollagen zijn (L4, \...), hierover
    meer in een latere stap

### ARP en ICMP, PT simulatie

(ARP: bij Jeremy's IT Lab CCNA zit dit bij Ethernet LAN switching Part
2)

Je bent klaar met deze stap wanneer je het volgende kent of kan:

ARP en PT simulatie:

- je kent bedoeling van ARP; samengevat: hier is een IP-adres, wie
    heeft dit adres en wat is jouw MAC-adres?
- je kan ARP frames laten zien in Packet Tracer simulatie
- je kan in Packet Tracer ook frames van andere protocollen zien (DTP,
    CDP, STP, \...)
- je kan in Packet Tracer filteren op protocol, en zo bijvoorbeeld
    alleen ARP en ICMP laten zien in de simulator; later gebruik je deze
    filters ook om andere protocollen te bekijken bij foutopsporing of
    gewoon om iets bij te leren
- je kan PC ARP-tabel wissen om een nieuwe ARP te forceren
- je weet dat een ARP request om een onbekend MAC-adres te vinden, een
    L2 broadcast pakket is
- je weet dat ook een router een ARP request zal sturen als hij een
    destination IP heeft maar het destination MAC nog niet kent
    (simuleer dit ook eens)

ICMP en PT simulatie:

- je weet dat een ping eigenlijk pakketjes stuurt volgens het ICMP
    protocol, en dat dit echo request en echo replies zijn die dan heen
    en weer gestuurd worden
- je kan in Packet Tracer simulatie mode een ICMP echo request of
    reply bekijken, en zowel source/destination MAC-adres als
    source/destination IP-adres terugvinden; je vindt ook terug of een
    pakketje een request dan wel een reply is

**Tip in Packet Tracer**: gebruik de fast forward knop (dubbel pijl
naast de reset knop) om de simulatie te versnellen; dit is onder andere
handig om het opstartproces (boot) van switch of router te versnellen,
als je een tikfout gemaakt hebt en Packet Tracer name lookup start
("Translating \...").

### Ethernet switching / life of a packet

Je bent klaar met deze stap wanneer je het volgende kent of kan:

- je begrijpt dat een ethernet switch de data frames ongewijzigd
    doorstuurt
- je begrijpt dat een switch een soort "intelligente kabel" is: hij
    stuurt gewoon frames door, maar alleen naar de interfaces waar het
    frame moet zijn
- je snapt werking van switch op basis van de mac tabel, en je weet
    welke twee kolommen er in een mac tabel zitten
- je weet dat een switch dynamisch leert welke MAC-adressen achter
    welke interface zitten
- je kan een switch MAC-tabel wissen, en je weet wat het gevolg
    hiervan is
- je kan in Packet Tracer volgende scenario's uitlokken en bekijken in
    simulatie: (1) een switch stuurt een broadcast frame door naar alle
    interfaces, (2) een switch stuurt een unicast frame door naar alle
    interfaces, (3) een switch stuurt een unicast frame door naar 1
    interface (je zorgt er uiteraard voor dat je een switch hebt waar
    genoeg interfaces in gebruik zijn)
- je kan de huidige MAC-tabel van een switch laten zien
- je snapt dat een L2 broadcast door een switch uiteraard wel naar
    alle interfaces wordt doorgestuurd
- je weet dat switchen (in principe) zelf geen MAC-adres hebben

Life of a packet:

- je begrijpt nu grondig L2 en L3 adressen (aka MAC en IP-adressen) ,
    en hoe ze samenhangen, en je begrijpt "life of a packet", de video
    van Jeremy's IT, CCNA day 12.
- je hebt nu voldoende geleerd om in een topologie met meerdere
    routers en switches een ICMP pakketje volgen, en voorspellen welke
    source en destination L2 en L3 adressen er gebruikt worden op elk
    punt in de route
- met andere woorden: je kunt nu life of a packet toepassen in
    computernetwerken met vele switches en routers

### IPv4 subnetting

Je bent klaar met deze stap wanneer je het volgende kent of kan:

- je snapt dat de hele "ruimte" van alle bruikbare IPv4-adressen
    opgedeeld kan worden in subnetten, en dat een subnet zelf verder
    opgedeeld kan worden in kleiner subnetten
- je kent de afkortingen FLSM (fixed length subnet mask) en VLSM
    (variable length subnet mask); je kan zelf subnetten berekenen,
    zowel in gelijke grootte als verschillende grootte
- je snapt dat bij het indelen in subnetten er bruikbare IPv4-adressen
    verloren gaan (meer netwerkadressen en broadcastadressen)
- je kan zelf een willekeurig IPv4-netwerk (bijvoorbeeld 10.11.0.0/16) indelen
    in subnetten aan de hand van het gegeven aantal hosts in de
    verschillende subnetten
- je snapt dat een bit meer of minder in een IPv4-netwerkdeel de
    grootte van het netwerk halveert of verdubbelt; bijvoorbeeld een /30
    netwerk heeft 4 adressen (waarvan 2 hostadressen), een /29 netwerk
    heeft 8 adressen (waarvan 6 hostadressen), een /28 heeft 16 adressen
    enzovoort.

### IPv6

Je bent klaar met deze stap wanneer je het volgende kent of kan:

Kennis IPv6:

- je weet dat een IPv6-adres 128 bits lang is (4x lengte van IPv4
    adres)
- je kent twee notaties: de volledige (hexadecimale) notatie, en de
    verkorte notatie; je kan de ene in de andere omzetten
- je kan de hexadecimale notaties omzetten naar binaire notaties, en
    omgekeerd
- je kent volgende gelijkenissen tussen IPv6 en IPv4:
    * eveneens opdeling in netwerkdeel en hostdeel (heel vaak 64+64
        bits)
- je kent volgende verschillen tussen IPv6 en IPv4:
  * soms is netwerkdeel van een IPv6-adres nog eens opgesplitst in
        een global routing prefix (48 bits) en een subnet ID (16 bits)
  * een interface met IPv6 krijgt meestal 2 adressen: een link-local
        adres (LLA) en een global unicast adres (GUA)
- je herkent een LLA
- je weet dat een LLA vaak automatisch wordt toegekend, en hierbij
    afgeleid wordt van het MAC-adres (volgens een standaard of principe
    genaamd EUI-64), zodat het uniek is (omdat MAC-adressen in principe
    uniek zijn)
- je weet dat een LLA niet gerouteerd wordt (door geen enkele router)
- je weet dat een GUA wereldwijd uniek is, wel gerouteerd wordt, en
    dus bedoeld is om over het internet te communiceren
- je kan subnetten maken in IPv6
- je weet dat IPv4 en IPv6 samen/door mekaar gebruikt kunnen worden
- je weet dat ICMPv6 ook een echo request/response heeft, je kan dus
    ook pingen met IPv6
- je weet dat IPv6 eveneens op L3 in het OSI model zit; het is gewoon
    een andere manier om laag 3 te implementeren; de laag eronder blijft
    dezelfde (Ethernet MAC-adressen) ; ARP bestaat echter niet voor IPv6
    (zie verder)
- je weet dat er voor IPv6 is er geen ARP protocol, maar wel een
    Network Discovery Protocol (ND of NDP) met gelijkaardige functie
- je weet dat de het ND protocol meerdere types berichten heeft,
    waaronder Neighbour Solicitation en Neighbour Advertisement (NS en
    NA) ; (zie verder voor een paar andere types ND berichten)
- je weet dat NS en NA in IPv6 voor hetzelfde gebruikt kunnen worden
    als ARP voor IPv4
- je weet dat het ND protocol een L3 protocol is, terwijl ARP een L2
    protocol is; je ziet dus dat een gelijkaardig functie (namelijk het
    vinden van het MAC-adres van een host waarvan je het IP-adres kent)
    bij IPv6 in een hogere protocollaag zit dan bij IPv4

Packet Tracer met IPv6:

- je weet dat IPv6 in een router eerst moet aangezet worden
- je kan alle IPv4 Packet Tracer configuratie-oefeningen nu ook met
    IPv6 maken:
    * hosts configureren (met LLA en GUA)
    * router interfaces configureren (best ook met LLA en GUA)
    * statische routes toevoegen aan routers (alleen GUA)
- (tip: neem al je gemaakte en bewaarde IPv4 oefeningen, en voeg er
    IPv6 aan toe)
- je kan pingen met IPv6-adressen, host naar host, of host naar router
    interface
- je gebruikt ook eens een LLA op de routers/gateway met waarde +fe80::+ en 
  je test uit dat je elke router interface hetzelfde LLA adres +fe80::+ kan geven 
  omdat het LLA alleen binnen het L2 broadcast domein    uniek moet zijn
- je kan NS en NA berichten zien in Packet Tracer waarbij een host het 
    MAC-adres vraagt van een IPv6 host in zijn broadcast domein 

Eigen computer:

- heb je op je eigen computer een IPv6-adres?
- zie je IPv6 communicatie in wireshark?
- vind je IPv6-adressen voor servers op het internet? wat geeft "ping
    www.google.be" op je computer? het IPv4 of
    het IPv6-adres?
- kan je jouw default gateway pingen met ICMPv6?

### OSI vervolg, TCP/UDP, client-server, DNS, ...

We hebben het al gehad over lagen 1, 2 en 3 in het OSI model. Je kent de
namen toch nog? We kijken nu naar de overige lagen.

Je bent klaar met deze stap wanneer je het volgende kent of kan:

- je weet dat het OSI netwerkmodel 7 protocollagen beschrijft, maar
    dat in de praktijk de 3 hoogste lagen worden samengenomen, en dat
    ook de twee onderste lagen bij Ethernet eigenlijk samen in 1
    standaard zitten, waarbij er toch wel een duidelijk verschil is
    tussen de fysieke lagen van Ethernet fiber en Ethernet copper
- je weet dat de netwerken die wij bestuderen de TCP/IP protocolstack
    gebruiken, en dat TCP een L4 protocol is (transportlaag), en IP een
    L3 procotol is (netwerklaag)
- je weet dat nog een tweede laag 4 protocol is dat vaak gebruikt
    wordt: UDP
- je weet waarvoor de afkortingen UDP en TCP staan
- je begrijpt het dubbele idee achter een gelaagd model:
  * enerzijds: een **zender** van data gaat de data **van boven naar
    onder** in de protocollagen doorsturen, waarna het over een
    fysiek medium naar de ontvanger wordt gestuurd, en bij de
    **ontvanger** gaat **het van onder naar boven** terug tot bij de     applicatie (encapsulatie/decapsulatie)
  * anderzijds: een applicatie op de ene computer communiceert
    eigenlijk met een applicatie op de andere computer, alsof al die
    onderliggen lagen niet bestaan; de applicatie aan de ene kant
    hoeft de details van het netwerkmodel niet te weten om te kunnen
    praten met de applicatie aan de andere kant
- je kent het "client-server" model, je kan het verschil tussen client
    en server uitleggen
- je weet dat UDP "connectionless" is, terwijl TCP een "connection"
    protocol is
- je weet dat het opzetten van een TCP connectie in 3 stappen gebeurt
- je ziet het verband tussen client-server op applicatieniveau en
    TCP-protocol (met name: de server zit te wachten, het is de client
    de het initiatief neemt en TCP opstart)
- je kent volgende gelijkenis tussen UDP en TCP: beide gebruiken
    poortnummers; je begrijpt waarom poortnummers nodig/nuttig zijn; je
    snapt dat er "source" en "destination" poorten zijn
- je weet dat UDP bijna niks toevoegt bovenop IP, maar dat TCP wel
    heel wat functionaliteit toevoegt bovenop IP:
    * TCP biedt betrouwbare communicatie, zelfs al gaan er pakketjes
        verloren
    * TCP doet dit door bij te houden welke pakketjes goed zijn
        aangekomen, volgnummers te gebruiken, en te vragen om een pakket
        opnieuw te sturen als de ontvanger merkt dat er iets ontbreekt
- je weet dat op L4 niveau de eenheid van data een "segment" wordt
    genoemd, een TCP segment dus, op L3 niveau spreken we van pakketten
    (IP pakket dus), en op L2 niveau van een frame (een ethernet frame
    dus)
- je kent een aantal applicatieprotocollen (die bijgevolg gebruikmaken
    van L4): DNS, SSH, DHCP en weet waarvoor die dienen

Praktijk: in een wireshark "capture" kan je:

- de L4 gebruikte poortnummers terugvinden 
- een TCP connectie volgen
- applicatieprotocollen terugvinden (DNS, DHCP, HTTP, HTTPS, \...)

Wat je niet moet kennen/kunnen voor deze stap:

- je hoeft de betekenis van OSI-lagen presentatie (L6) en sessie (L5)
    niet te kennen

### IPv4 dynamische adressering (DHCP)

Je bent klaar met deze stap wanneer je het volgende kent of kan:

Kennis:

- je begrijpt de bedoeling van DHCP
- je weet welke extra configuratie (behalve IPv4-adres) via DHCP kan
    doorgegeven worden
- je weet dat het eerste pakket dat een DHCP client stuurt, een DHCP
    discover is, en dat dit een IPv4 broadcast pakket is
- je weet waarom een DHCP-server in het eigen netwerk moet zitten
    (tenzij er een relay is) ; je begrijpt dus het nut van een DHCP
    relay
- je weet dat communicatie tussen DHCP-relay en DHCP-server unicast is

Packet Tracer:

- je kan een DHCP-server configureren op een Cisco router
- je kan hosts configureren om DHCP client te zijn
- je kan ook een Cisco router interface configuren om DHCP client te
    zijn
- je kan een DHCP-relay opzetten
- je kan DNS informatie en domeinnaam meegeven bij de DHCP
    configuratie
- je kan een PC in Packet Tracer het DHCP proces laten (her)starten,
    je kent release en renew opties in de ipconfig command prompt

Eigen computer:

- heb je al eens een DHCP release/renew gedaan op je eigen computer?
- doe het ook eens terwijl wireshark draait.

Vraag: heb je al eens nagekeken van welk L4 protocol DHCP gebruikmaakt?
Kijk het eens na in een Packet Tracer simulatie. Of controleer het in
Wireshark op je eigen computer.


### IPv6 dynamische adressering

IPv6 kent ook DHCP. Maar IPv6 heeft meer dan de klassieke DHCP, dus het
automatisch configureren van hosts is wat complexer. In deze stap leer
je over SLAAC en DHCPv6.

Je bent klaar met deze stap wanneer je het volgende kent of kan:

- je weet dat er drie manier bestaan om automatisch IPv6 hosts te
    configureren: (1) SLAAC only, (2) SLAAC met stateless DHCP, en (3)
    DHCPv6
- je kan de verschillen tussen deze 3 methodes uitleggen
- je kan deze drie methodes uitvoeren in een router in Cisco packet
    tracer
- je weet dat onderliggend de Network Discovery (ND of NDP) pakketten
    van type Router Advertisement (RA) en Router Solicitation (RS) een
    rol spelen bij SLAAC/DHCPv6
- je kan deze drie methodes van dynamische IPv6 configuratie
    troubleshooten

Wat je niet moet kennen/kunnen voor deze stap:

- je hoeft niet alle RA vlaggen die van belang zijn voor SLAAC/DHCPv6
    uit het hoofd te kennen; maar je moet het wel kunnen opzoeken,
    toepassen, en fouten vinden, dus ook alles kunnen verklaren met je
    cursus of nota's ernaast.

### NAT (IPv4)

Je bent klaar met deze stap wanneer je het volgende kent of kan:

Kennis:

- je snapt de hoofdreden dat NAT nog vaak gebruikt wordt (met name:
    gebrek aan IPv4 publieke adressen)
- je kent de acroniemen NAT en PAT
- je weet dat PAT het zelfde is als dynamic NAT met overload
- je begrijpt het basisprincipe achter statische NAT
- je begrijpt dat statische NAT de mogelijkheid biedt om een server in
    het private netwerk van buitenaf bereikbaar te maken (terwijl dat
    bij dynamische NAT niet kan werken)
- je begrijpt het basisprincipe achter dynamische NAT zonder overload,
    je weet dus welk deel in een data frame wordt aangepast door het NAT
    proces
- je begrijpt het basisprincipe achter NAT met overload (PAT), je weet
    dus dat er behalve een IPv4-adres mogelijk ook een L4 poort wordt
    aangepast
- je begrijpt hoe een NAT router de pakketten van binnen naar buiten
    aanpast, maar ook hoe de NAT router de bijhorende pakketten (meestal
    de "responses") van buiten naar binnen terug aanpast
- je weet dat onze home routers thuis meestal dynamic NAT met overload
    doen, en je snapt waarom
- je snapt dat een ping door dynamische NAT maar in één richting kan
    gestart worden, terwijl er uiteindelijk toch in twee richtingen
    (request/reply) pakketten doorkomen

Packet Tracer:

- je kan NAT configureren op een Cisco router, zowel statisch als
    dynamisch, en voor dynamisch zowel met als zonder overload
- je kan via simulatie in Packet Tracer aantonen dat NAT zijn werk
    juist doet

Life of a packet:

- je kan de "life of a packet" foutloos toepassen op situaties met een
    NAT, d.w.z. je weet van een pakketje op elke plaats in het netwerk
    wat het MAC-adres is en wat het IP-adres is

Wat je niet moet kennen/kunnen:

- je hoeft geen NAT voor IPv6 te kennen
- je hoeft geen NAT64 te kennen

### je eigen thuisnetwerk begrijpen

Probeer nu eens de volgende vragen te beantwoorden en/of opdrachten uit
te voeren:

- wat is het IPv4-adres van je eigen computer?
- zit je achter een NAT voor IPv4? (tip: de kans is groot)
- hoe zou je kunnen zien dat je achter een NAT zit? tip: er bestaan
    webservers die het IPv4-adres waarnaar zij hun antwoorden
    terugsturen, op de webpagina laten zien; snap je hoe dit werkt?
- je begrijpt dat als het IPv4-adres dat je computer heeft niet
    overeenkomt met het IPv4-adres waarnaar een web server zijn
    antwoorden stuurt, je wel achter een NAT moet zitten
- heb je een IPv6-adres, en kan je daarmee op het internet? en zo ja:
    zit je voor IPv6 ook achter een NAT? of ziet de server op het
    internet het IPv6-adres van jouw computer?
- heb je het netwerk dat je thuis gebruikt al eens in kaart gebracht?
    heb je maar 1 toestel (bijvoorbeeld de modem-router van de provider) of heb
    je meerdere toestellen? indien meerdere: weet je waarvoor die andere
    toestellen dienen? Mogelijk dienen die andere toestellen vooral om
    je draadloze toegang te verschaffen.
- heb je al eens nagedacht wat er allemaal in een router van jouw
    provider zit?

Een paar links (helaas met veel reclame):

- https://whatismyipaddress.com/[https://whatismyipaddress.com/, window=_blank]
- https://www.showmyip.com/[https://www.showmyip.com/, window=_blank]

Wat er typisch in een home-router zit, is een combinatie van: 

  * Een "modem" of iets dergelijks. Intern in jouw huis gebruik je
        ethernet en Wifi, naar buiten toe zal het misschien een andere
        technologie zijn zoals de coaxkabel van de TV distributie, of de
        telefoonkabel van de vroegere analoge telefoon waar VDSL
        modulatie op gebruikt wordt; dit moet dus "geconverteerd" worden naar Ethernet/Wifi. 
  * Een router (omdat jouw thuisnetwerk een ander IPv4 en IPv6
        netwerk is dan het netwerk van jouw provider)
  * Een NAT (omdat je waarschijnlijk maar 1 publiek IPv4-adres
        gebruikt voor al jouw toestellen thuis)
  * Een switch: om meer dan 1 poort/interface in jouw thuisnetwerk
        te hebben, dus om meer dan 1 Ethernet apparaat aan jouw home-router te kunnen hangen
  * Een access point om draadloos toegang te hebben. Een access point is sowieso bedoeld 
    om meerdere apparaten te laten connecteren. 


## Deel 2: technologieën in een bedrijfsnetwerk

### multi-layer switches (MLS) aka Layer 3 switches

- je begrijpt dat een MLS de functies van een swich en een router combineert in 1 toestel 
- je begrijpt het onderscheid tussen een switched port en een routed port in een MLS 
- je kan alle configuraties die je een L2 switch of een router moeten kunnen, ook op een MLS toepassen

Denk eens na over volgende vraag: 
Bij "gewone" switches en routers kan je het aantal IP netwerken gemakkelijk tellen 
omdat je weet dat een router IP netwerken scheidt, en elke router interface bij een ander IP netwerk hoort. 
Kan dit nog gemakkelijk tellen als je een MLS hebt in je netwerk? 


### VLAN's

Probeer eerst het principe van VLAN's te begrijpen. 
Een goede analogie is om het je voor te stellen als aparte switches die op elkaar gestapeld zijn,
waarbij elke VLAN een nieuwe switch is op de stapel. Deze switches zijn niet verbonden met elkaar. 

Probeer dan het principe van een VLAN trunk te begrijpen. 
Een goede analogie is een bundel virtuele ethernet kabels die als het ware allemaal in 1 fysieke kabel zitten. 
Maar elke virtuele kabel hoort bij 1 VLAN. 

Denk dan eens goed na wat er zou moeten gebeuren als zo'n trunk kabel aan een router aankomt, 
nog steeds met de analogie van een bundel virtuele kabels die allemaal bij die router aankomen. 
Hoe verwacht je dat dit werkt? 

Vaardigheden: 

- je kan VLAN's en VLAN trunks configureren op switches, routers en MLS 
- je kan aantonen in een simulatie dat een VLAN effectief doet wat het moet doen (denk aan L2 broadcast, denk aan switch unicast flooding)


Kennis: je kan volgende VLAN gerelateerde concepten uitleggen  

- trunk
- inter-VLAN routing 
- router subinterfaces
- dot1Q encapsulation
- router on a stick
- router subinterfaces
- tagging / tagged frames 
- access port versus trunk port 


### SVI en loopback

Cisco switch/packet tracer: 

- je kan een SVI aanmaken (en ook meerdere) 
- je kan een IP-adres toekennen aan een SVI 
- je kan een default-gateway instellen in een switch 
- je kan een SVI pingen vanaf een PC of router
- je kan vanaf een PC or router pingen naar een SVI in een switch


Kennis:


- je weet dat beide SVI en loopback interface virtuele L3 interfaces zijn
- je weet een SVI typisch in een switch bestaat,  terwijl een loopback interface in een router bestaat
- je weet dat een SVI aan een VLAN gekoppeld is
- je weet waarvoor het acroniem SVI staat
- je begrijpt dat de basisfunctie van de switch/router niet verandert door er een SVI/loopback op in te stellen 
- opdracht: wat dan met multi-layer switches (zie verder)? 
kan daar een SVI gemaakt worden? 
kan daar een loopback gemaakt worden? 
- je begrijpt dat het Cisco commando "interface vlan" voor SVI configuratie is, en niet voor de VLAN zelf

Het nut van SVI en loopback: zie ssh 
 



### paswoorden / SSH

TODO eerst zelf nog studeren... 
(welke paswoorden zijn er ook alweer allemaal? basic password settings, line password, enable password? 
password vs secret? ) 
(is line password op console zelfde als basic password?? )

https://media.defense.gov/2022/Feb/17/2002940795/-1/-1/1/CSI_CISCO_PASSWORD_TYPES_BEST_PRACTICES_20220217.PDF 


TODO: ssh keys nog eens bekijken. 

In packet tracer: 

- je kan een ssh sessie opzetten vanaf een PC naar een switch (typsich met SVI IP adres)  
- je kan een ssh sessie opzetten vanaf een PC naar een router (typisch met loopback IP adres)





### OSPF (v2/v3)

Vaardigheden: 

- je kan OSPF (v2 en v3) configureren (single area voldoende)
- je kan OSPFv2 configureren op twee manieren (globale network configuratie of per-interface configuratie)
- je kan foutopsporing in routing doen, nu ook met OSPF
- je kan op basis een topologie voorspellen welke netwerken door OSPF aan een routing tabel toegevoegd gaan worden
- je kan een default route delen via OSPF
- je kan een router configuren zodanig dat hij als DR of BDR geforceerd wordt in een bepaald BC domein (via priority) 
- je kan een OSPF proces herstarten in een router
- je kan OSPF neighbours van een router laten zien via CLI
- je kan laten zien welk delen van een routing tabel door OSPF zijn toegevoegd


Kennis: 

- je begrijpt het principe van dynamische routering
- je weet dat er verschillende protocollen bestaan voor dynamische routering en twee grote groepen
- je kan kort omschrijven wat een link-state protocol is
- je begrijpt dat OSPF een link-state protocol is 
- je begrijpt het concept "administrative distance" (AD) bij routing
- je begrijpt hoe OSPF netwerkadressen afleidt uit de configuratie (opgelet: interface IP adres speelt altijd een rol)
- je weet wat "default-information originate" betekent, waarvoor dit dient 
- je kan uitleggen wat het nut is van DR/BDR, en dus weet je dat er 1 DR/BDR is per BC domein (en bijgevolg kan een router DR zijn in één BC domein, maar geen DR zijn in een ander domein)
- je begrijpt dat OSPF aanpassingen kan doen in de routing tabellen bij wijzigingen in het netwerk

Wat je niet moet kennen/kunnen in verband met OSPF: 
- je hoeft niet de soorten OSPF pakketjes uit het hoofd te kennen (maar je weet wel dat het begint met HELLO) 
- je hoeft niet al de fases in het protocol te kennen (maar je weet wel dat het eindigt in 2-way state of FULL state) 
- je hoeft niet uit het hoofd kunnen uitrekenen welke router de DR of BDR wordt, en die regels moet je zeker niet uit het hoofd kennen 


### STP

Je bent klaar met deze stap wanneer je het volgende kent of kan: 
je weet waar STP en Rapid STP voor staan
je kan duidelijk uitleggen welk probleem er zou ontstaan zonder een STP
je kan STP pakketjes zien in packet tracer simulatie mode, en de velden erin bekijken 
je weet dat STP protocollen bepaalde poorten blokkeren voor gewoon netwerkverkeer (maar dat er nog steeds STP protocol pakketjes doorkomen) 
je weet dat er verschillen zijn tussen STP en rapid STP, zowel in aantal poort-rollen, als in aantal poorttoestanden (zonder de details te kennen)
je weet dat het resultaat van STP een boomstructuur is (tree), en kan die herkennen in een STP configuratie in packet tracer
je kan de root bridge en zijn root poort terugvinden in een STP configuratie in packet tracer 
je bent je ervan bewust dat een netwerkgebruiker in een bedrijf een switch zou kunnen verbinden via de ethernet-wandcontactdoos, en zo ook extra lussen kan creëren in een bedrijfsnetwerk zonder medeweten van de netwerkbeheerder


Wat je niet moet kennen/kunnen: 
je hoeft het STP algoritme niet in detail te kennen; dus je hoeft niet met de hand kunnen narekenen welke switch de root bridge wordt, of welke poorten blocked of designated zullen zijn (CCNA/Jeremy’s IT Lab gaat daar erg in detail) 
je hoeft niet alle verschillen tussen STP en RSTP uit het hoofd kennen


### Linkaggregatie (Etherchannel)

Etherchannel 
Je bent klaar met deze stap wanneer je het volgende kent of kan: 
je begrijpt het nut van linkaggreatie
je begrijpt dat STP in werking komt als je gewoon twee switches met twee kabels verbindt, en dat dit niet is wat je wenst bij linkaggreatie
je kan LACP configureren op Cisco switches, met twee maar ook met meer dan twee links 
je weet dat er heel wat opties bestaan die je niet allemaal goed moet kennen, maar je kan wel foutopsporing doen in verband met verkeerde instellingen

Wat je niet moet kennen/kunnen: 
PAgP hoef je niet te kennen, LACP is voldoende
je mag steeds active-active LACP config gebruiken, je hoeft niet alle combinaties die mogelijk zijn te kunnen gebruiken (je moet het wel kunnen terugvinden in de handleidingen indien nodig) 


### Access control lists

Leer ACL's 
Je bent klaar met deze stap wanneer je het volgende kent of kan: 
standaard ACL’s configureren, met begrip van de vuistregels over de router interface en de richting voor een standaard ACL
extended ACL’s configureren, met begrip van de vuistregels over de router interface en de richting voor een advanced ACL
ACL’s met meerdere permit/deny kan je lezen (en begrijpen), en ook zelf schrijven op basis van de verreisten
je begrijpt de impliciete laatste regel in een ACL
je kan foutopsporing doen voor ACL’s 



### Design & Integratie, redundantie

Nu oefen je op design en integratie. 
Je bent klaar met deze stap wanneer je het volgende kent of kan: 
alles configureren in grote oefeningen maken waarbij alle of bijna alle gezien leerstof in 1 topologie in packet tracer samenkomt
op basis van verreisten van aantal eindgebruikers een gegeven IPv4 netwerk subnetten en toepassen in een ontwerp 
op basis van verreisten van aantal afdelingen een netwerk uittekenen met VLAN’s, switches, een MLS, en routers, en toepassen in een ontwerp 
FHRP: je weet wat het is, waarvoor het dient (HSRP op cisco), en dat het kadert in “redundantie” 
HSRP: je begrijpt dat daar verschillende mogelijkheden zijn als een primaire terug online komt: gaat die primaire terug overnemen, of blijft de secundaire? (todo); je kan snel terugvinden hoe het bij HSRP werkt 


backup routes (floating routes) ; bij redundnatie zien

Niet kennen: 
je hoeft geen HSRP configuratie te kunnen doen
